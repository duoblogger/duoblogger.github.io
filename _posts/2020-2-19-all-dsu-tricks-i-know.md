---
mathjax: true
layout: post
title: Disjoint Set Union Tricks
author: Ahnaf Shahriar Asif
tags: [dsu, tree, Data Structure]
subtitle: Disjoint Set Union(DSU) সম্পর্কে আমরা মোটামুটি সবাই কমবেশি জানি। ডাটা স্ট্রাকচার-অ্যালগরিদম জগতের সবথেকে মজার এবং রহস্যময় জিনিসগুলোর মধ্যে একটি। এটির কাজকর্ম দেখলে মনে হয় যাদুর খেলা দেখছি। আমার নিজের সবথেকে প্রিয় ডাটা-স্ট্রাকচার হলো DSU. আজকে আমি DSU নিয়ে কি কি করা যায় এবং কেমন ধরনের সমস্যা এটি দিয়ে সল্ত করা যায় সেটি দেখবো। এটি কেন একটি জাদুকরী  ডাটা স্ট্রাকচার সেটিও আমরা খুব তাড়াতাড়িই জানতে পারবো। তাই দেরি না করে শুরু করা যাক।
# background: '/img/somehow.png'
---

### Pre-requirments:

- [Disjoint Set Union Finding](http://www.shafaetsplanet.com/?p=763)

- [Basic Graph Theory](http://www.shafaetsplanet.com/?p=143)

- [Complexity Analysis](http://www.shafaetsplanet.com/?p=1642)

### Introduction:

আমি আশা করছি তোমরা উপরের Pre-requirements মোটামুটি বুঝে পড়ে ফেলেছ। না পড়ে থাকলে আগে ওটা দেখে নাও। যাই হোক, DSU এর মূল ব্যাপার হলো এটার কম্প্লেক্সিটি। যদি আমরা শুধু rank compression করি তাহলে $m$ বার অপারেশন চালালে মোটামুটি কম্প্লেক্সিটি হবে $O( m \log n)$। কিন্তু যদি আমরা Rank compression আর path compression দুটোই করি তাহলে কম্প্লেক্সিটি দাঁড়াবে $O(m \ \alpha (n)) \approx O(m)$। এখন কথা হলো, এটা কোথা থেকে আসলো? এরকম কম্প্লেক্সিটি হুট করে চলে আসার কারন কি? জানতে হলে নিচের ছবিটি দেখতে হবে।

<img src="{{ site.url }}/assets/images/don-try-to-understand.png" alt="Don't try to understand it, feel it" width="100%" height="auto" />

ওকে, এখন মজা করা বাদ দিয়ে আমরা ব্যাপারটা প্রমান করে দেখব। আমরা প্রথমে Rank Compression এ কেন কম্প্লেক্সিটি $O(\log n)$ হয় সেটা দেখবো। তারপর দেখবো কেন Path Compression + Rank Compression করলে কম্প্লেক্সিটি দাঁড়াবে $O(m \ \alpha (n)) \approx O(m)$।

### Rank Compression

আমরা Rank Compression এর জন্য সবথেকে অপটিমাল এজ লাগিয়ে ট্রি এর height যতটুকু সম্ভব বড় করার চেষ্টা করবো। এবং Proof by contradiction এর মাধ্যমে প্রমান করবো যে ট্রি এর হাইট $O(\log n)$ এর বেশি হবেনা।

আগে এক কথায় জেনে নেই Rank Compression আসলে কি জিনিস। মূলত আমরা যে দুইটা নোডের ইউনিয়ন করি, তখন যে নোডের কম্পোনেন্টের সাইজ বেশি সেটিকে প্যারেন্ট বানাই আর আরেকটাকে চাইল্ড বানাই। ‍`if(size[u] > size[v])Union(u,v);else Union(v,u)` অনেকটা এরকম।

আমরা শুরুতে নিচের ছবিটি লক্ষ্য করি। এটি হলো প্রথম ধাপ, যেখানে প্রত্যেকটা নোডের প্যারেন্ট সে নিজেই।

<img src="https://duoblogger.github.io/duoblogger-pictures/duoblogger%20pics/dsu-explanation-pic-1.jpg" alt="pic 1" width="100%" height="auto" />

এবার আমরা নোডগুলোর ইউনিয়ন করতে থাকবো এবং এমন ভাবে ইউনিয়ন করবো যাতে ট্রি এর হাইট যতটুকু সম্ভব বাড়ানো যায়। আমরা নিচের ছবিতে 1 আর 2 নাম্বার নোড যুক্ত করেছি এবং সেটির প্যারেন্ট 1।

<img src="https://duoblogger.github.io/duoblogger-pictures/duoblogger%20pics/dsu-explanation-pic-2.jpg" alt="pic 2" width="100%" height="auto" />

এবার ট্রিতে চারটি কম্পোনেন্ট আছে। প্রথম কম্পোনেন্টের সাইজ 2, বাকিগুলোর 1। এখন আমরা যদি তিন নাম্বার নোডকে প্রথম কম্পোনেন্টে অ্যাড করি, তাহলে প্রথম ট্রি এর সাইজ হয়ে যাবে 3, কিন্তু হাইট কিন্তু 1 ই থাকবে। বিশ্বাস হচ্ছে না? তাহলে নিচের ছবিটি দেখো।

<img src="https://duoblogger.github.io/duoblogger-pictures/duoblogger%20pics/dsu-explanation-pic-3.jpg" alt="pic 2" width="100%" height="auto" />

আমরা যদি উপরের ছবির মতো বারবার প্রথম কম্পোনেন্টে নোড ইউনিয়ন করতে থাকি তাহলে সর্বদাই আমাদের ট্রি এর হাইট একের থেকে বাড়ানো সম্ভব না। তাই প্রথম কম্পোনেন্টে নোড বসানো অপটিমাল না। সবথেকে অপটিমাল হয় আমরা যদি ছোট ছোট ট্রি বানিয়ে সেটা মার্জ করি। তাই আমরা আগে দুইটা দুইটা করে নোড একসাথে করে তিনটা কম্পোনেন্ট বানাবো। নিচের ছবি দেখ।

<img src="https://duoblogger.github.io/duoblogger-pictures/duoblogger%20pics/dsu-explanation-pic-4.jpg" alt="pic 2" width="100%" height="auto" />

এখনও কিন্তু আমাদের কাছে তিনটা কম্পোনেন্ট আছে এবং ট্রি এর হাইট 1। কিন্তু এখন আমরা একটা একটা করে ট্রি এর হাইট বাড়াতে পারবো। 3 আর 1 কে ইউনিয়ন করে দেই। যেহেতু আমরা পাথ কম্প্রেস করছি না, তাই অনেকটা নিচের ছবির মতো একটা ঘটনা ঘটবে।

<img src="https://duoblogger.github.io/duoblogger-pictures/duoblogger%20pics/dsu-explanation-pic-5.jpg" alt="pic 2" width="100%" height="auto" />

অর্থাৎ, আমরা এখন একের বেশি দৈর্ঘ্যের পাথ পাচ্ছি ট্রি তে - `1 --> 3 --> 4` , দুই সাইজের। এবার 4 আর 5 কে ইউনিয়ন করি। যেহেতু পাথ কম্প্রেশন করছি না, তাই শুধুমাত্র 5 প্যারেন্টের সাথে 4 এর প্যারেন্টের ইউনিয়ন হবে। 5 এর প্যারেন্ট 5 নিজেই এবং 4 এর প্যারেন্ট 3, তাই 5 এবং 3 এর ইউনিয়ন হবে। নিচের ছবিটি দেখো।

<img src="https://duoblogger.github.io/duoblogger-pictures/duoblogger%20pics/dsu-explanation-pic-6.jpg" alt="pic 2" width="50%" height="auto" />

<!-- ![Don't try to understand it, feel it]({{ site.url }}/assets/images/don-try-to-understand.png) -->